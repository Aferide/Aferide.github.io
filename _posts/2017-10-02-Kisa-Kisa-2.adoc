= Kısa Kısa (2)
:hp-tags:

Bir süredir haftada bir yaptığım yolculuklarda farkına vardım ki her yolculuk bana ölümü ciddi anlamda hatırlatıyor. Günlük yaşantıda mezarlık duvarlarının arkasına silkelediğim(iz) bu gerçeği hatırlamama vesile oluyor yolculuklar. Her yolculuk bunu az veya çok bir şekilde yâdıma düşürüyormuş aslında yeni farkettim. Neden sorusu bu sezişin peşine takıldı hemencecik. İlk aklıma gelen cevap şu oldu: "Ölüm de bir yolculuktur neticede. Bu kısa yolculuklar o büyük yolculuğun bir musaggarasıdır." Bir de şöyle tarttım kendimi: "Yoksa geri dönememek korkusu mu bu yaşadığın?", "Ölümü de geri dönüşü olmayan bir gidiş olarak görüyorsun da Dünya'ya düşkünlüğün mü aklına getiriyor onu?" Terazinin iki kefesine iki düşünceyi de bıraktım, tahterevallide oynayan çocuklar gibi hangileri aşağıda hangileri yukarıda göremedim.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bu yolculukların bitiminde kendimi bir arkadaşın kucağına bırakıverdim. Birkaç aydır uzak kaldığım, avlusunda kedilerin koşturmacasına daldığım Üsküdar Mihrimah Sultan Camiî'nden başka bir yer değildi.  Her seferinde uzaktan gül-endamını seyredip biraz özlem biraz sevinçle yol alıyorum ona doğru. Gece en siyah çarşafı örterken gökyüzüne avlusuna ayak basıyorum, Valide Sultan Camiî ile söyleşmeye başlıyor iki dost. Bölmüyorum onları, dinliyorum bir yandan şadırvandan akan suların sesi. Güneş utangaçlığını kızıllıkların ardında bırakarak gösteriyor kendini. Bir başka dostu görüyorum, uzak kalmanın ırak edemediği bir dostu. Sonra diyorum: "Dostu görmek, bayramdır."

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Yolculuk, okul, iş derken bir yoğunluk kaplıyor dört yanımı. Yapacağım işlerin, görevlerin vs. zihnimi meşgul etmesi sanırım daha yorucu oluyor. Bu yoğunluk içerisinde bir yazıyı okumak için zaman kollamaya çalışıyordum, bir türlü nasip olmuyordu. Okuduğum zaman normalde alamayacağım bir keyfi aldım. Sanırım okumak için gösterdiğim iştiyak kitapla/yazıyla aramda bir bağ oluşmasına vesile oluyor. Aynı durum ruhen, zihnen yoğun olduğum veya kendimi yalnız hissettiğim -yıllardır tek yaşamama rağmen yalnız hissettiğim zamanlar, kalabalıklar içindeki yalnızlığımdan az- anlarda yine ortaya çıkıyor. Romanın bir kahramanı omzuma dokunuyor, bir diğeri elini uzatıyor, öbürü gülümsüyor. Buna en iyi örnek _Nisan'ın 2 Günü_, basit ve yalın bir anlatımı olsa da içinde yer bulduğum bir romandı. Birkaç yıl önce okul kütüphanesinde denk gelip ödünç almıştım. Bir kış günü sırtımı peteğe dayayıp okuduğumu hatırlıyorum. Petek siperin bir cephesi olmuştu, ayaklarımın siperin diğer cephesine değdiğini hissediyordum. Kabzası ayaklarımın ucunda bir tüfek omzuma yaslanmıştı.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

İyi insan tanıyorum, keşke daha önce tanısaydım diyorum. Ve keşkeye öyle bir duygu ve vurgu yüklüyorum ki takat getiremiyor, eziliyor. Bir mahrû -güzel tavrı ay gibi parlıyor- bedâyi-âşinâ (bedâyi-şinas) nasıl olunur öğretiyor. Ben ne kadar öğrenebilirim bilmiyorum. Bir daha *keşke*... 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Cevdet Paşa'nın eli omzuma dokundu.

_Nasıl çıldırmadım hayretdeyim hâlâ sevincimden_ +
_Lisânından seni sevdim sözün gûş itdiğim demler_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Gökte ay, parlıyor; ayın on dördüdür. 

_Sana vardır yüreğimde sözlerim_

video::So6VlDiHukI[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Dede Efendi ne dersin böyle?

video::vvFUnXpoUSE[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_"Anlatıyorum, hiç konuşmadan,_ +
_Buğdayın içini dökmesi gibi..."_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bir dua, Kays'ın dilinden gönlüme düşer: +
_"Gittikçe hüsnün eyle ziyâde nigârımın_ +
_Geldikçe derdine beter et müptelâ beni"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

-_Neden kendi cümlelerinle konuşmazsın?_ +
-Bu hâl, aklımı setr ederken ben nasıl konuşayım? +
-_Peki niye kendine sözcüler bulursun, onların diliyle söylersin?_ +
-Dilim kendi gönlümden konuşsa bu ateş yaş yaprak mı bırakır? +
-_Peki niye susmazsın?_ +
-İçim ile durmadan söyleşirken nasıl susayım? +
-_Haberdar olduğuna delilin var mıdır?_ +
-Bir ay, aydınlığının düştüğü gönülden bigâne midir? +
-_Ne vakte kadar inilersin?_ +
-Vaktin varlığından sıyrılmadan tamam olunur mu? +
-_Neyi beklersin?_ +
-Pervane, şem tutuşmadan ne yapsın? Beklediğim şeminden bir ışıktır.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::asqjpUOo3YE[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Uyutmayan sebep, sen ne güzelsin! 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Ya Karacaoğlan halim ortadadır, hâlâ uyandırmaz mı? +
_"Pervâne şem’ini uyandıramaz_ +
_Başta sevdâ kalpte nâr olmayınca"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Ümit ve sabır, iki kardeş. Birbirlerine ne güzel sarılıyor şimdi. 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Öyle sermestim ki ne iş ne yolculuk ne okul ne de sınavdan bir yorgunluk hissediyorum. Nasıl sermest olmayayım ki muhatap almışken bu bendeyi? 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Üfleyiverdi yâreme şifa deyu ol mehlikâ +
Amma cûşa getirdi içre ateşi bilmedi

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Acemice, belki hadsizce. Dilime dolanmadan kelimeler söylemek kolay değil. +
Gün doğmasın pencereme ne olur, gecemi aydınlatan ay yeter. +
_Bir nefeslik lafzımda zikrime cânan düşer_

video::244526490[vimeo]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Pervaneyi bir vesvese tutmuş, kaç gecedir  uyumaz beni de uyutmaz. "Söylediklerimle şemi üzer miyim?", diye kara kara düşünür. "Acaba şem pervanenin varlığından hoşnut mudur?" Teselli verdim, ikna etmeye kalkıştım. Kâr etmedi. Ne diyeyim, nasıl edeyim? +
*Pervane kendi acizliğine hatalarına bakıp vesveseye düşerdi. Şem üzülmesin; pervane tevekkül ipine sarıldı, öylece uyudu.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Pervanenin benden başka sırdaşı yok, kime anlatsın halini? Kime döksün içini? Akıtacak gözünden yaşları ama onların sırrını ifşa edeceğinden çekinir. Gözyaşlarını da içinde saklar.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Şem'i üzerlermiş, yorgun bırakırlarmış galiba. Be vefasız Pervane sen de durmaz kendi derdinden söylersin! 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Şeyh Galib'in duasına "Amin!" deriz. 

_"Yâresi muhtâc-ı kâfûr olmasın bir kimsenin_ +
_Sîneden mehpâresi dûr olmasın bir kimsenin"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::nQh3bOwTnMg[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

En çok yolculuklar düşündürür insana, aklına gelmeyenler yakalar karanlığın ve ıssızlığın ortasında.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Dilimde dua: 
"Hata etmekten koru, usûlsüz vusulden sana sığındık. Cahile yol göster." 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Yazmalı mıyım sâhiden? Sanki yazamadıklarımı da gönlümden okursun. Oku ki kalksın sancısı üzerimden.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Utana sıkıla, incitmekten korkarak...

video::245933662[vimeo]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

-_Kırıyorlar kalbini, yoruyorlar gönlünü nasıl şifa buluyorsun?_ +
-Bir emanet gibi sakladığım cümlelerini okuyup okuyup deva buluyorum.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::QKnuIhKRWu0[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_"Yüz çevirmem olsa dünya bir yana ben bir yana_ +
_Şem’ine pervâneyim pervâ ne lâzımdır bana_ +
_Anlasın bîgâne bilsin âşinâ sevdim seni"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Madem andık, bugün de Kâni söylesin: 

_"Mâhum seni ben pençe-i hûrşîde degişmem_ +
_Ol sîne-i sâfî dem-i ispîde degişmem"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Hadsizliğin zirvesinde yanımda utancım... Bir yıl evvelin sesidir yankılanan ve çirkindir, bilirim. Güzel kılan yegâne şeydir işitecek olan kulaklar. 

"_Sevgili Dost,_ +
_Schumann: "çalarken, seni kimin dinlediğini umursama" diyor. Bense umursuyorum, kimin dinlediğini."_ +

https://vimeo.com/246656385

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Darılma, işte böyle... +
_"Durup dinlenmeden akarsa pınar,_  +
_Her yıl kıştan sonra gelirse bahar,_ +
_Balıkların suyu sevdiği kadar,_  +
_Ben de seni seviyorum, darılma."_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::rxamCTtodME[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Birkaç zorluğun içinde kulaç atarken durdum, farkına vardım. 

_"Sevgili Dost,_ +
_Sen lazımsın bana! Ve önemlisin hadiselerden."_

_"Sevgili Dost,_ +
_Bugün yazmak değil, konuşmak istiyordum seninle. Ama yine yazdım."_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::247592380[vimeo]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::FfgLSNglfsY[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Mihrimah'da bulsa vücut.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Nahîfî sormuş: +
_"Göz gördü gönül sevdi seni ey yüzü mâhım_ +
_Kurbânın olam var mı benim bunda günâhım"_ 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_Mevlam kulu sevdim seni_ 

video::MUZBPnjgzhw[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Ahmet Muhip Dranas'tan :

_"Bir güzelim sensin, bir de gökyüzü,_ +
_Gerisi denizler ötesi, hepsi._ +
_Gökyüzüyüm gündüzüyle, gecesiyle,_ +
_Sen güzelim aşkıyla, neşesiyle_ +
_Uyumlu, esgin, el ele, ikiniz,_ +
_Umutlarla bezer, gönendirirsiniz_ +
_Ömrümü, kıyısında bir akşamın."_ 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Ne desin bu fakir, düğüm düğüm olmuşsa dili? 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::-mZqs6VEwRk[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_"kalbimin hüsnüyusuf mahrem bahçelerinde derindesin, rüya kadar derinde"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Kendine kızan insanı ne geri çevirir bundan? Yapılan hatanın telafisi özür değil, biliyor hata yapan. Peki telafisi var mıdır, bilmiyor.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Yağmurda yürüyene, +
_"Gülüşüne yağmur damlası çarpsa,_ +
_Şiir olur._ +
_Bunu bir ben bilirim,_ +
_Bir de gökyüzü."_ 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_Kanat takıp uçurur da bu düşler_ +
_Uyandırır en tatlı yerinde_ +
_Gün ortasında sabah seherinde_ +
_Hatırlanır yeniden_

video::2H1oTjQ7fsI[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::yKMDy_AigLQ[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::kOxKvZJrUpA[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_"Zülf-i siyahı sâye-i perr-i Hümâ imiş_ +
_İklîm-i hüsne anun içün pâdişâ imiş"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::PNTW_77bOho[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::kU4ppB06qMc[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_Gün geldiyse..._

video::e-Y0IEoczj8[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_Sana gelirim_

video::251945761[vimeo]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bundandır güzel adınız oldu nihan. 

https://twitter.com/iskenderpalanet/status/767788983829102592


✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Olmaz bilirim. Hem kendime hem mâhıma bir hatırlatma sadece: +
_"Hâtırından çıkmasın lutfet hemân mehcûr olan_ +
_Olmasın bârî gönülden dûr gözden dûr olan"_  +

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Hamd et ey hakir gönlüm ömrünce, kafi gelmese de... Nasıl sığdırdın bir mâhı gönlüne, nasıl girdin bir mâhın gönlüne? Hamd olsun... 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

"Gel" dese gitmez misin? +
Koşa koşa gidilir izin çıksa. 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Esir-i zülfünüm... 

video::R_aC7EFFACM[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Sanırlar ki kızgın ve kırgınım. Asla! Bir de böyle söyleyelim ki ikna olunsun.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::ci2pe08q61M[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bâkî'den çalıp söylesem çok mudur? +

_"Hep seninçündür benim dünya cefâsın çektiğim_ +
_Yoksa ömrüm varı sensiz neylerim dünyâyı ben"_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Kar nasıl yakar insanın içini? Hatıra geldikçe bir sevinç bir özlem.

video::255248711[vimeo]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Özledim...

video::255248790[vimeo]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::efpvLTrg7_o[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Günaydın...🌸🌺 

video::m9gZyhNPYdY[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bekir Bey de olmasa nasıl derdim ben? 

video::2AE9iCE0Asw[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Huzuru sesinizde bulmuşum efendim.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bir zamanlar, kimine kısa kimine uzundu vakitler. Kimi saniyelerle tartardı vakti bir avare nefesle, kalbin her atımıyla. Yanmak mı denir, tütmek mi bilmezdi, bilmez. İşte o zamanlar bir ses duyarım, ah O'ndan bir iz bulurum diye düştüğü çemende şöyle deyivermiş O, eh fukara gönül bu bana olaydı keşke demiş içini çekerek: +

_"Nice arz edem hele saz-ı dil-i dildara ben_ +
_Name göndersem kebuter iltemez biryan olur"_ +

Sonrasında haddini aşıp şöyle yazıvermiş bizim pervaneveş gönül sahibi: +

_"Hayalinde vardır aşıkun vuslat ey ahsen_ +
_Maşuk okur mektubu hâkister-i kefterden_ +
_Ama naz edüp aşıkına elem ilen dersin sen_ +
_Nice arz edem hele saz-ı dil-i dildara ben_ +
_Name göndersem kebuter iltemez biryan olur"_ +

Böylesine hadsizliğe iten de nedir bizim avareyi?

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Sadettin Hoca dinletiverdi: 

_"Aşkındır bana güzelim yâdigâr"_

video::rdn0VZuoiss[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

İyi ki doğmuş o Mahrû! 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bir yanı siz olan "biz"ler ne güzel.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

İyi geceler, Allah'a emanet olunuz. Zatınıza hoşça bakın 😊😊 

_Sizi rahatsız etmekten çekinerek buraya düşürdüm yolumu. Artık ne vakit uğradıysanız öyle olsun. İyi sabahlar, iyi akşamlar, iyi günler..._

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

-Ne dersin Pervane, bizim de pabucumuz dama atılır mı? +
-Sen kendi derdine yan efendi. Ben hep yanındayım Mahrû'nun. Hem ne utanmaz adamsın sen, sabiyi mi kıskanacaksın? +
-Aman estağfurullah yanlış anlattım galiba. Kıskanmak değil benimki. Kenara itilmekten korkmak sadece. Hem o minik masumu, teyzoşunun görmesini koklamasını ne kadar istediğimi bilmez gibi konuşuyorsun. Demem o ki sen yanına uğrarsın mutlaka halimi arz et. 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::D9A6zrFojj8[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Saat, 3 olsun diye can atadursun, bugün buradan sesleneyim olur mu efendim?

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

"Kızmayın 👀" ifafesi şakadan başka nedir ki? Yeri geldiğinde kızın, kaş çatın efendim. Ama biliniz ki eğer bir an hata ettiği olursa bile isteye hataya düşmemiştir bu Pervane.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Necati Beg nasıl da haklısın sabâdan hesabını sormalı. 

_Ey sabâ yabanda mı buldun ayağı toprağın_ +
_Her göze ol tûtyâyı râyegân vermek neden_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Canım efendim

video::2hq8rHNsxfw[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_Mübtelâ_ kelimesi nasıl geçiyordu? Anlamı için sözlükleri karıştırmaya ne hacet, bu acize bakıp görmek varken. 

video::Ebvr2nFovCM[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::hcRl8wsIlAs[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Peki, olur efendim. Yani inşallah :))

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿
 
Fuzuli ilk mısrayı bana bakıp yazmış onu anladım lakin ikinci mısra size midir acaba? 👀 

_"Olmadı ol mâha rûşen yanduğum hicrân günü_ +
_Yanduğun şeb tâ seher şem'ün ne bilsün âfitâb_ +

(Ayrılık günü yandığımdan o ay gibi güzel haberdâr olmadı, yani bu hadise ona aydınlanmadı. Mumun gece sabaha kadar yandığını güneş ne bilsin.)

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Kalem olsaydım efendim eliniz değerdi, kağıt olsaydım efendim yüzünüz bana dönerdi. Heyhat insan olup Yemen'de kalmışım. Yemen'deki de yanınızdadır öyle ya, az kalsın unutup üzülecektim. +

Siz yanımdasınız her an her vakit.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Gün boyunca kaç kere demek istedim, yutkundum. Hem bu kadar isteyip hem de bu kadar söylemekten çekinmek garip. Söylemek istediğim cümleyi zaten biliyorsunuz 👀 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_..._ +
_yanlış anlaşılması muhtemel, kaldırıldı :) _ +
_..._

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

İyi ki varsınız efendim. Yazıyı gördüğünüzde gülümsüyorumdur size doğru. 😌😌 


✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

"Canım efendim", ay yüzlü gül yüzlü efendim... 

