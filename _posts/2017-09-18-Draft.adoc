= Draft
:hp-tags:

İki bin beş yüz çift ayak yere değiyor. Turnikeler yorgun düşüyor iki bin beş yüz tura dayanmıyor can. Dermanı yok okumaya kartları okuyucuların. Cılız bir sesle bildiriyor tanıdığını bu iki bin beş yüz sîmâyı mahmur gözlerle etrafı süzen. 

Güneş kendinden bin bir parçayı seriyor iki bin beş yüz çift adımın altına, iki bin beş yüz çift gözü kamaştırıyor ve izin vermiyor okuyabilmelerine nerede olduklarını hatırlatan tabelaları. Çiçekler başlarını kaldırıyor yaprakların arasından görmek için iki bin beş yüz silüeti. Çiçekler görüyor ama görülmüyorlar gözlerde çapak dağ kadar.


Kesif parfüm kokularını ardında bırakarak yürüyor Hansel ve Gretel, mesai sonunda kokuyu takip ederek bulacak çıkışı. Kimse bırakmaya yeltenmiyor cebindeki taşları bir iz olsun diye. Zamanı gelince dökecek herkes eteğindeki taşları. Ekmek kırıntısı da bırakmıyor kimse gerisinde, kimsenin heybesinde ekmek yok çünkü. 