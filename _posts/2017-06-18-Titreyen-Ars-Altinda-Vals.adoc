= Titreyen Arş Altında Vals
:hp-tags:

Yanlışa doğru demek ahmaklıksa doğruyu yanlışla bulmaya kalkmak ******** , artık. Çünkü yanlışa doğru yolla varılmaz, bataklık etrafında güller neşvünemâ  bulamaz. Doğruyu bulurken de yanlış yoldan varış aranmaz, aransa bulunmaz. 


*Bilvesile*, birkaç hafta önce denk geldiğim bir haberde şöyle deniliyordu: *"... boşanma düğünü ..."* Sunucunun ağzından köpükler akıyor, işte modern insanın erdiği o yüce şahsiyeti bildiği tüm övgü sözleriyle methediyordu. Aylardır boşanma arefesinde olan çiftlerin hüsranla biten sonlarından haber vermekten kuruyan dudakları, bu haberin verdiği hazla iki yana doğru çekilip büzülüyordu. Haklıydı eşref-i mahlukata yakışmazdı bunca kötü haber. İnsan olmaktan hissedar olamayanların harcıydı ancak yapılanlar, yine haklıydı. Evet onlar haysiyetlerinden ödün vermişlerdi peki bunlar? Doğrusu kavga kıyamet koparmadan çözmekse bu *derdi*, doğru yöntem boşandığı için boşandığı/boşanacağı eşiyle(!) dans etmek miydi? Burada dansın bir kabahati yok, kabahat hiç değilse birlikteliğin sonunda duyulacak ince bir sızının yerini hoyratlığa bırakmasıdır. Ve mırıldanıyor şair, dahi bir ayakkabının ardından +
 +
_Ayağında yenisiyle çıkarken dükkândan_ +
_Kutuya eskisini koyduğun ayakkabılar_ +
_Bir burukluktur ki ayrılmaz ardımızdan_ +
_İnsan neden hep böyle şeyleri hatırlar_

Hatırlamıyor artık kimi insan, başbaşa versede yıllar boyu.


Gönül isterki tüm evlerde neşe daim olsun, ama yine aynı şairin aynı şiirinde dediği gibi "_Dünyadayız, yok burada rahat._" Hüzünde tütecek bacamızdan, neşe de ayndınlatacak pencerelerimizi. 

Düşürmesin ama düşerse insanın yolu en kötü helale 

*Ağlamak nefret edilesi değil düşen gözyaşı temizlerse kalbini. Gülmek ayıplanmaz  güldürünce karşındakinin kalbini.*