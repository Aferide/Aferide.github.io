= Kısa Kısa (3)
:hp-tags:

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Nurettin Selçuk Bey'in ağzından söylesem bu sefer.. +

_Sevdim seni💕_

video::DKGuDJ5K05Y[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Gönlümde bir sızı hicr-i visalin ey ahsen.. 

video::eLd3lsT-Bw4[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Yokluğun bir tek an bile çekilmiyor

video::t-1jz38WwOg[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Bu şehre geldikçe vakti zamanında kalbimin içinde duran yumurtayı, o yumurtayı çatlatıp çıkan kuşu, kuşun haykırışını, uçma özlemini ama nasıl uçacağını bilemeyişini hatırlıyorum. Sonra adını ilk defa ağzımdan kaçırışımı, kendimden bile saklarken bir anda dilimde bitmesini hatırlıyorum. Müjdeyi aldığım şehir burası. Ve bu tek başına bu şehri sevdiriyor bana. O gece uyuyamayışımı, sevincimi unutamıyorum. -Nereden bileyim ki ilerleyen zamanlarda çok daha fazlasını yaşatacakmışsın.- Ahh o dergiye Mahru yazışım, sana gideceğini düşünürken kaydırışım kalemi. Hepsi hepsi hepsi çok güzeldi. O kuşa uçulacak ilk gökyüzünü verdi bu şehir. Şen şakrak uçtu uçtu. Annesi ne güzel öğretti ona uçmayı. Ve o kuş ne kadar da güzel oldu. Gözlerin bir daha eşini göremeyeceği bir güzellik, nedir bu güzelliğin kaynağı? Cevabı şöyle vereyim. Senin tatlı sesinden duyduğum şarkıda diyor ya  +

_çünkü sen geldin aşk sana benzedi_ +

Seninle yaşadığım her anın mutluluğu için teşekkür ederim.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Seninle geçirilen her an bir başka güzel Mahru, bir başka kıymetli. Ayrılıklar hep ideal marketten başlar, ayrılanların yegane son durağıymış orası. Ama bir umut beliriyor peşi sıra. Yine inşallah. İdeal market varsa Mihrimah da var diyorum kendime. Teselli. Ben senden bir lahza uzak kalmak istemiyorum. Şimdi aklıma Yemen'deki geldi. Onun ben oluşum. Yeri mi bilmiyorum ama çok teşekkür ederim sana Yemen'dekini gönlüne ırak etmediğin için. Korkuyorum demiştim, korkuyoruz. Seni emanet edip gidiyorum, kendimi de senin için hep emanet ediyorum. Bil ki sana kavuşmak arzusu ve emeli ateşini gönlümde taşıyor olacağım. Bil ki o ateş sönmeyecek. Harından bir parça kaybetmeyecek. 

Bir daha söyleyeyim şu dizeleri ki bilinsin kıymetin: + 

_Siner kırda gezenin_ + 
_Ruhuna sihrin senin,_ + 
_Itrında her meyvenin,_ + 
_Her çiçeğin balında!_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Kitapta şöyle bir cümleye tesadüf ettim: +
_"Hiç olmazsa onun gelişiyle o zamana kadar benim diyebileceğim ne varsa hepsi birdenbire ikinci plana geçti."_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

💕💕💕

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Acemice, belki hadsizce.. +
karı açarken +
nasıl gülümserse öyle +
nevruz çiçeği +
baharı çağırırken yüzün  +
 +
meşakkat +
ne güzel bir kelime olur +
asılırken küreklere +
pazuları şişmiş bir forsa +
viya samsun +
kendi kayığımda forsa +
ve sesim cılız haykırırken +
 +
kaçılacak yer nerede, +
sığınılacak +
senin sinenden başka +

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Geriye dönüp bakmak için iyi bir fırsat yıl dönümleri. Fırsatı değerlendirip şunları yazmak geçti, ve göreceksin yazdım da. Sana uzak kalmanın ırak edemediğine şahit oldu tüm günler. Üç yüz atmış beş şahidim var. Kaç geceye sığdırdım hayalini, kaç gündüzü senin ay yüzün çağırdı. Kaç günü iplik iplik dokudu sana kavuşma ümidim. Sana koşmanın ne güzel ne huzurlu bir yoldan geçtiğini gördüm her seferinde. Senin gülümsemen gibi eşsiz bir ödül buldum hep vardığımda. Hani bir gün sana şöyle demiştim: "Gül yüzünüzde bir gülümseme olmak emelim, efendim." Ne gül yüzün ne de sözüm değişti. Pişmanlıklarım var tabi. En büyüğü de pişman olmayışıma şaşırdığına artık pişman oluşum. Sana değecekti her vakit, ufacık da olsa. Bil isterim, artık pişmanım. Yüzünü hatırlıyorum sanki yeniden ve yeniden. Gül bahçesinde dolaşan ahtar gibi. Ve hiçbir ahtar benim kadar baht sahibi olamadı. Mahru, seninle  geçen her güne, her ana derin bir şükür besliyorum ki böyle büyük bir nimete karşı elimden başkası gelmez, güç yetiremem. Sana iyi bir eş olmak duasında bir yıl daha tükettim. Bir yıl daha tüketmeden duamın kabulünü görmek isterim, ama nasip. Ve en güzeli hayırlısı. Mektup gibi oldu sanki bu yazı. Postacısı zaman olmuş. Madem böyle imza ister sonuna. 

Özleminle çevrelediğin bendenden sevgilerle.

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

video::7r9fJEku8bs[youtube]

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Seninle ne güzel şu ağaç, şu yağmur, şu kuş. Seninle ne güzel aldığım nefes, içtiğim su. Seninle ne güzel var olmak. Sen ne güzelsin Mahru'm. 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Aram-ı canımsın benim!

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Gitme kal. +

Bir vapurun peşine takılan martılar gibi kaderimizi takip edecek miyiz? Korkuyorum, eli boş dönen martılar gördüm. +

Huzur nasıl da beklenmedik bir kapıdan başını uzattı. Bir parça hamur biraz susam. Çığlıklarıyla martılar. Bu mutluluğu, neşeyi daha önce tatmamıştım. Tattım. Ve beğendiği tatları  tekrar isteyen çocuklar gibi gözleri sulu bakıyorum. + 

Ne güzel şey seninle yanılmak. Girdiği kapıdan memnuniyetsiz ayrılmak ama beraber bundan ki mutlu. + 

Ne güzel şey seninle yorulmak. Gözlerini gördükçe dinlenmek. + 

Ne güzel şey ardından gözü nemli bakakalmak. Belki döner yüzünü diye ayrılamamak saplanılan yerden. + 

Ne güzel gülünmek. Bir çiçeği taç edip başına gülünç olmak. + 

Ne güzel şey seni özlemek kokunu kaybedince hemen. + 

Gitme kal. 

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Özledim +

Nice güzellikler gördüm yeryüzünde +
En güzeli bir sabah ellerinle uyanmak +

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

Hasretin, hayalin ve ben...

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿

_Gün yüzin ‘arz eyledi nev-ruzda ol meh-likâ_ +
_Mihr altun kaplu bir âyine virdi rû-nümâ_

✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿✿